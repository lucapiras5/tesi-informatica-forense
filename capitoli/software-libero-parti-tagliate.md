Il massimo grado di trasparenza e approfondimento nel contraddittorio viene raggiunto quando è possibile esaminare non solo il software in sé, ma anche come è stato sviluppato. Si distingue fra "codice macchina", le istruzioni che sono in un formato che può essere direttamente eseguito dal computer, e "codice sorgente", istruzioni in un formato che può essere convertito in codice macchina, ma è più facile da usare per i programmatori.

----

Se il codice sorgente viene fornito, ma si vieta la possibilità di modificarlo o ridistribuirlo, e in generale, se l'unica facoltà concessa è la possibilità di visionarlo, allora si parla di software non-libero, ma *source-available* (con codice sorgente disponibile). Ad esempio, il codice sorgente per il programma di backup *Tarsnap* è pubblicamente disponibile [@Github-Tarsnap], ed è possibile scaricare e compilare il codice sorgente, ma non è possibile compilare una versione modificata del software.[^TarsnapVersioneModificata]

[^TarsnapVersioneModificata]: \VediUrl{Tarsnap.com}{Tarsnap Terms and Conditions}{n.d.}{https://www.tarsnap.com/legal.html}. Il motivo per cui le modifiche non sono permesse è per garantire che il servizio costi il meno possibile. \VediUrl{Tarsnap.com}{Whys of Tarsnap Terms and Conditions}{n.d.}{https://www.tarsnap.com/legal-why.html\#UNMODIFIEDCLIENT}.
