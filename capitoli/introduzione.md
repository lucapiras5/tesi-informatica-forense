# Introduzione {-}

Il primo capitolo riguarda:

- La modificabilità dei dati informatici.
- L'utilizzazione dei dati informatici all'interno del processo, per ricostruire i fatti, o come atti.
- La definizione dell'oggetto dell'informatica forense, analizzando varie definizioni date dalla dottrina.

Il secondo capitolo riguarda:

- La "prova informatica", intesa come le varie modalità con cui i dati informatici possono entrare nel processo penale.
- La perizia come modalità migliore per acquisire e valutare i dati informatici.
- Il rigore scientifico dell'informatica forense, che usa gli stessi metodi usati dalle scienze naturali.
- Le peculiarità dei dati/sistemi informatici, e quali conseguenze hanno ai fini dell'analisi e valutazione della prova informatica.

Il terzo capitolo riguarda:

- La necessità per l'informatica forense di sviluppare software per svolgere le analisi, che implementi nella pratica i risultati della ricerca scientifica.
- Le esigenze sia processuali, sia scientifiche, che il software deve soddisfare, dato che l'informatica forense considera entrambi gli ambiti.
- In cosa consiste il software, la differenza fra codice sorgente e codice macchina, il problema della compilazione.
- L'applicabilità del diritto d'autore al software, e le conseguenze che ne derivano (in particolare la distinzione fra idee ed espressione).
- Il reverse-engineering, e le sentenze che dichiarano che sia ammissibile a fini di ricerca.
- Le licenze libere, come vengono inquadrate nel sistema italiano, come sfruttano la protezione del diritto d'autore per garantire che il software rimanga libero.
- Le licenze libere per la documentazione.

Il quarto capitolo riguarda:

- Le considerazioni tecniche relative alle buone pratiche per lo sviluppo ed uso di software libero a fini scientifici, per garantire che il software sia sviluppato in maniera organizzata, funzioni correttamente, e possa continuare ad essere utilizzato nel futuro.
- Come garantire che il software possa continuare ad essere aggiornato anche nel futuro (quali tecnologie usare, come strutturare il codice), sia preservato (sia facile ottenere copie, sia possibile estrarre le versioni precedenti), e sia documentato in maniera adeguata (cosa e come documentare).
- I problemi tecnici e legali relativi alle contribuzioni di terze parti (come accettare contribuzioni, come controllare la loro qualità), e l'uso di codice di terze parti (incompatibilità fra licenze, inclusione delle dipendenze di terze parti per rendere il codice autosufficiente).
- Come garantire il corretto funzionamento del software (gestire correttamente gli errori, analizzare il codice per ridurre i bug).
- Le tecniche per garantire che il software si comporta in maniera corretta (testing) e la compilazione non introduce comportamenti inaspettati (build riproducibili).

Il quinto capitolo riguarda:

- L'uso di un sistema operativo libero per le operazioni di informatica forense.
- I vari componenti software che esistono per le varie fasi dell'informatica forense (in particolare, analisi ed acquisizione).
